§1 (1v1)(... evaṃ mayā śrutam ekasmin sa)maye bhagavān rājagṛhe virahati sma |sarvatraidhātukaprativiśiṣṭanirvikalpadharmadhātugarbhe prāsāde mahatā bhikṣusaṃghena sārdhaṃ mahatā ca bodhisattvasaṃghena |tad yathā avi(ka)lpena ca bodhisattvena mahāsattvena |avikalpaprabhāsena ca bodhisattvena mahāsattvena |avikalpaca(2)(ndreṇa ca bodhisattvena mahāsattvena |nirvikalpasūre)ṇa ca |nirvikalpadharmanirdeśakuśalena ca |nirvikalpasvabhāvena ca |nirvikalpamatinā ca |nirvikalpanādena ca |nirvikalpaspharaṇena ca |nirvikalpasvareṇa ca |maheśvareṇa ca |nirvikalpamahāmaitrīsvareṇa ca |avalokiteśvareṇa (ca) bodhisattvena sārdhan (|)
§2 tatra khalu bhagavā(3)(n anekaśatasahasrayā parṣadā parivṛtaḥ puraskṛto) dharmaṃ deśayati sma | yad uta dharmāṇāṃ nirvikalpatām ārabhya |atha khalu bhagavān samantāṃ sarvāvatīṃ bodhisattvaparṣadam avalokya bodhisattvān āmantrayate sma |dhārayata yūyaṃ kulaputrā avikalpapraveśāṃ nāma dhāraṇīṃ yām avikalpapraveśāṃ dhāraṇīṃ dhārayan bodhisattvo ma(4)(hāsattvo buddhadharmān laghulaghu saṃpādayati ya)thākālaṃ ca viśeṣāya paraiti |
§3 atha tasyām eva parṣady avikalpaprabhāso nāma bodhisattvo mahāsattvaḥ |sa utthāyāsanād ekāṃsam uttarāsaṅgaṃ kṛtvā dakṣiṇañ jānumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya bhagavantam etad avocat |ni(5)(rvikalpapraveśāṃ nāma dhāraṇīṃ deśayatu bhagavan 1 |) yāṃ śrutvā bodhisattvā mahāsattvā dhārayiṣyanti | vācayiṣyanti | yoniśaś ca manasikariṣyanti | parebhyaś ca vistareṇa saṃprakāśayiṣyanti |evam ukte bhagavān āha |tena hi kulaputrāḥ 2 śṛṇu sādhu ca suṣṭhu ca manasikuru (|)bhāṣiṣye 'haṃ a(6)(vikalpapraveśāṃ dhāraṇīṃ |sādhu bhagavann iti te bo)dhisattvā bhagavataḥ pratyaśrauṣuḥ |
§4 bhagavāṃs teṣām etad avocat |iha kulaputrā bodhisattvo mahāsattvo ’vikalpādhipateyaṃ dharmaṃ śrutvā avikalpam āśayaṃ sanniveśya sarvavikalpanimittāni parivarjayati |sa tatprathamataḥ prakṛtivikalpanimittāni pariva(7)(rjayati sarvani | yad uta grāhyaṃ vā grāhakam vā |tatredaṃ) prakṛtivikalpanimittaṃ yat sāsrave vastuni nimittaṃ |sāsravaṃ punar vastu pañcopādānaskandhaḥ 1 |yad uta rūpopādānaskandhaḥ |vedanopādānaskandhaḥ |saṃjñopādānaskandhaḥ |saṃskāropādānaskandhaḥ |vijñānopādānaskandhaś ca |kathaṃ punas tāni vikalpanimittā(8)(ni parivarjayati |ābhāsagamanayogenāmukhībhūtāny ama) nasikārataḥ |
§5 tasya tāni kramaśo vikalpanimittāni parivarjayataḥ |tadanyāni pratipakṣanirūpaṇavikalpanimittāni samudācaranty āmukhībhavanty ābhāsakaraṇayogena (|)yad uta dānanirūpaṇavikalpanimittaṃ |śīlanirūpaṇavikalpanimi(2r1)(ttaṃ |kṣāntinirūpaṇavikalpanimittaṃ |vīryanirū)paṇavikalpanimittaṃ |dhyānanirūpaṇavikalpanimittaṃ |prajñānirūpaṇavikalpanimittaṃ |yad uta svabhāvanirūpaṇato vā |guṇanirūpaṇato vā |sāranirūpaṇato vā |sa tāny api pratipakṣanirūpaṇavikalpanimittāni amanasikārataḥ parivarjayati |
§6 tasya tāni pari(2)(varjayataḥ tadanyāni tattvanirūpaṇavikalpani)mittāni samudācaranty āmukhībhavanty ābhāsagamanayogena |yad uta śūnyatānirūpaṇavikalpanimittaṃ |tathatānirūpaṇavikalpanimittaṃ |bhūtakoṭinirūpaṇavikalpanimittaṃ (|)(animitta)paramārthadharmadhātunirūpaṇavikalpanimittaṃ |yad uta svalakṣaṇanirūpaṇato vā | guṇanirū(pa)ṇato vā (3)(sāranirūpaṇato vā |sa tāny api tattvanirūpaṇa)vikalpanimittāni amanasikārataḥ parivarjayati |
§7 tasya tāny api parivarjayato ’parāṇi prāptinirūpaṇavikalpanimittāni samudācaranty āmukhībhavanty ābhāsagamanayogena |tad yathā prathamabhūmiprāptinirūpaṇavikalpanimittaṃ | yāvad deśa(ma)bhūmiprāptinirūpaṇavika(4)(lpanimittam |anutpattikadharmakṣāntiprāptinirū)paṇavikalpanimittaṃ |vyākaraṇaprāptinirūpaṇavikalpanimittaṃ |buddhakṣetrapariśuddhiprāptinirūpaṇavikalpanimittaṃ |sattvaparipākaprāptinirupaṇavikalpanimittaṃ |abhiṣekaprāptinirūpaṇavikalpanimittaṃ |yāvat sarvākārajñāprāptinirūpaṇavikalpanimittaṃ (5)(|yad uta svalakṣaṇanirūpaṇato vā guṇanirūpaṇato v)ā sāranirūpaṇato vā |sa tāny api prāptinirūpaṇavikalpanimittāny amanasikārataḥ parivarjayati |
§8 evaṃ sa bodhisattvo mahāsattva etāni sarvākāravikalpanimittāny amanasikārataḥ parivarjayan suprayukto bhavaty avikalpena |na ca tāvad avikalpaṃ dhātuṃ spṛśati (6)(|asti tv eṣa yoniśaḥsamādhir avikalpadhātuṃ) sparśanāyai (|)sa tasya samyakprayogasya bhāvanānvayād bahulīkaraṇānvayāt samyaṅmanasikārānvayād anabhisaṃskārād anābhogato vāvikalpaṃ dhātuṃ spṛśati |krameṇa ca pariśodhayati |
§9 kena kāraṇena kulaputrā avikalpadhātur avikalpa ity ucyate |sa(7)(rvavikalpanirūpaṇasamatikrāntatām upādāya |de)śanādarśanāvikalpasamatikrāntatām upādāya |sarvavikalpanimittasamatikrāntatām upādāya |sarvendriyavikalpasamatikrāntatām upādāya |sarvaviṣayavikalpasamatikrāntatām upādāya |sarvavijñaptivikalpasamatikrāntatām upādāya |sarvakleśopakle(8)(śajñeyāvaraṇanirālayatāṃ copādāya |tenocya)te ’vikalpo dhatur avikalpa iti |
§10 katarat tad avikalpaṃ (|avikalpo) ’rūpo ’nidarśano ’pratiṣṭhito ’nābhāso ’vijñapty aniketana iti |avikalpadhātupratiṣṭhito hi bodhisattvo mahāsattvo jñeyanirviśiṣṭena nirvikalpena jñānenākāśasamatalān 1 sarvadharmān paśyati |(2v1)(tatpṛṣṭhalabdhena jñānena māyāmarīcisvapnapratibhā)sapratiśrutkāpratibimbodakacandranirmitasamān sarvadharmān paśyati |tato mahāsukhavihāravibhutvavaipulyatāñ ca pratilabhate |mahācittasamṛddhivaipulyatāñ (ca) pratilabhate |mahāprajñājñānavaipulyatāñ ca pratilabhate |mahādeśanāvihāravibhutvavaipulatāñ ca pra(2)(tilabhate |sarvakālasarvākārasarvasatvārthaka)raṇapratibalaś ca bhavati |anābhogabuddhakāryāpratipraśrabdhitaḥ |
§11 tad yathā kulaputrā ekaghanasāramayasya pāṣāṇaparvatasyādhastān mahānānāratnaparipūrṇanidhiḥ syād (|) bhāsurāṇāṃ vicitrāṇāṃ mahācintāmaṇiratnānāṃ | yad uta rūpyaratnasya vā | suvarṇaratnasya vā | (3)(aśmagarbhanānāratnasya vā |atha khalv ekatyaḥ puru)ṣa āgacchen mahānidhānenārthī (|) taṃ mahānidhānābhijñaḥ puruṣa evaṃ vaded (|)etasya bhoḥ puruṣa ekaghana(sāra)mayasya pāṣāṇaparvatasyādhastān mahāratnanidhānaṃ | bhāsurāṇāṃ ratnānāṃ paripūrṇaṃ tasyādhastān mahācintāmaṇiratnanidhānaṃ |sa tvaṃ tataḥ prakṛtipāṣāṇam evotkhanasva (4)(|tadutkhanatas te rūpyapratibhāsaṃ pāṣāṇam ā)bhāsam āgamiṣyati (|)tatrāpi tvayā mahānidhānasaṃjñā na kartavyā |tat parijñāyotkhanitavyaṃ |tadutkhanatas te suvarṇa(pratibhāsaṃ) pāṣāṇam ābhāsam āgamiṣyati |tatrāpi tvayā mahānidhānasaṃjñā na kartavyā |tad api parijñāyotkhanitavyaṃ |tadutkhanatas te nānāratnapratibhāsaṃ pāṣāṇa(5)(m ābhāsam āgamiṣyet |tatrāpi tvayā mahānidhā)nasaṃjñā na kartavyā |tad api prajñāyotkhanitavyam |evaṃ hi tvaṃ bhoḥ puruṣa suprayuktas tadutkhanito ’bhisaṃskāram antareṇāprayatnenaiva mahācintāmaṇiratnanidhānaṃ drakṣyasi |tasya ca mahāratnanidhānasya pratilambhāt tvam āḍhyo bhaviṣyasi |mahādhano mahābhogaḥ svaparārtheṣu sama(6)(rtho bhaviṣyatīti |)
§12 (tathā hi kulaputrā iyam upamā kṛ)tā yāvad evāsyārthasya vijñaptaye |ekaghanasāramayapāṣāṇaparvata (iti saṃkleśadvayapratyupasthitasya saṃskāraprakārānām etad adhivacanaṃ |adhastān mahācintāmaṇiratnanidhānam ity avikalpadhātor etad adhivacanaṃ |)mahācintāmaṇiratnanidhānenārthīti bodhisattvasya mahāsattvasyaitad adhivacanaṃ |mahāratnanidhānābhijñaḥ puruṣa iti tathāgatasyārhataḥ samyaksaṃbuddhasyaitad adhivacanaṃ |prakṛti(7)(pāṣāṇam iti prakṛtivikalpanimittānām e)tad adhivacanaṃ |utkhananam iti amanasikārasyaitad adhivacanaṃ (|)rūpyapratibhāsaṃ pāṣāṇam iti pratipakṣanirūpaṇavikalpanimittānām etad adhivacanaṃ |suvarṇapratibhāsaṃ pāṣāṇam iti śūnyatādivikalpanimittānām etad adhivacanaṃ |nānāratnapratibhāsa(ṃ) pāṣāṇa(8)(m iti prāptivikalpanimittānām etad adhivaca)naṃ |mahācintāmaṇiratnanidhānasya pratilaṃbha ity avikalpadhātusparśanāyā etad adhivacanaṃ (|)iti hi kulaputrāḥ anenopamopanyāsenāvikalpapraveśo ’nugantavyaḥ |
§13 kathaṃ punaḥ kulaputrā bodhisattvo mahāsattva etāni yathānirdiṣṭāni vikalpanimittāni vyupaparī(3r1)(kṣamāṇo ’vikalpadhātuṃ praviśati |iti kula)putrā avikalpadhātupratiṣṭhito bodhisattvaḥ mahāsattvaḥ rūpaprakṛtivikalpanimitta āmukhībhūta evaṃ vyupaparīkṣate |yo mama rūpam iti carati vikalpe carati |pareṣāṃ rūpaṃ iti carati vikalpe carati |rūpam idam iti carati vikalpe carati |rūpam utpa(2)(dyate | nirudhyate | saṃkliśyate | vyavadāyata iti cara)ti vikalpe carati |nāsti rūpam iti carati vikalpe carati |svabhāvato ’pi nāsti (|)hatuto ’pi nāsti (|)phalato ’pi nāsti |karmato ’pi nāsti |yogato ’pi nāsti (|)vṛttito ’pi nāsti rūpam iti carati vikalpe carati |vijñaptimātraṃ rūpaṃ iti carati vikalpe carati |yathā (3)(rūpaṃ nāsti tathā rūpapratibhāsā vijñaptir api nā)stīti carati vikalpe carati |yataś ca kulaputrā bodhisattvo mahāsattvo rūpam iti nopalabhate |rūpapratibhāsām api vijñaptin 1 nopalabhate |na ca sarveṇa sarvaṃ vijñaptiṃ vipariṇāśayati |na cānyatra vijñapter anyaṃ kañcid dharmam upalabhate |tāñ 2 ca vijñaptim abhāvataḥ (4)(na samanupaśyati |na cānyatra vijñapter abhāvaṃ samanu)paśyati |tasyāś ca rūpapratibhāsāyā vijñapter abhāvaṃ tayā vijñaptyā naikatvena samanupaśyati |na pṛthaktvena samanupaśyati |na ca vijñaptyabhāvaṃ bhāvataḥ samanupaśyati |nābhāvataḥ samanupaśyati |ebhiḥ kulaputrāḥ sarvākāraiḥ sarvavikalpair yo na vikalpayaty aya(5)(m avikalpadhātur iti na samanupaśyati |)(ayaṃ kulapu)trāḥ praveśanayo ’vikalpasya dhātoḥ |eva(ṃ) ca bodhisattvo mahāsattvo ’vikalpadhātupratiṣṭhito bhavati |evaṃ vedanāyāḥ saṃjñāyāḥ saṃskārāṇāṃ vijñānasya |evaṃ dānapāramitāyāḥ śīlapāramitāyāḥ kṣāntipāramitāyāḥvīryapāramitāyāḥ dhyāna(6)(pāramitāyāḥ prajñāpāramitāyāḥ |evaṃ śū)nyatādīnāṃ yāvat sarvākārajñatāyā yojyam |
§14 iha kulaputrāḥ bodhisattvo mahāsattvaḥ sarvākārajñatānirūpaṇavikalpanimitta āmukhībhūta evaṃ vyupaparīkṣate |yo mama sarvākārajñateti carati vikalpe carati |pareṣāṃ sarvākārajñateti carati sa vikalpe (7)(carati |sarvākārajñateyam iti carati vikalpe ca)rati |sarvākarajñatā prāpyata iti carati vikalpe carati |sarvākārajñatā sarvakleśajñeyāvaraṇaprahāṇāyeti carati vikalpe carati |sarvākārajñatāyā nānyat traidhātukaṃ vyavadānād iti carati vikalpe carati |sarvākārajñatotpadyate |nirudhyate |saṃkliśyate |vya(8)(vadāyata iti carati vikalpe carati |nāsti sarvā)kārajñateti carati vikalpe carati |svabhāvato ’pi nāsti |hetuto ’pi nāsti |phalato ’pi nāsti |karmato ’pi nāsti |yogato ’pi nāsti |vṛttito ’pi nāsti sarvākārajñateti carati vikalpe carati |vijñaptimātrā sarvākārajñateti carati vikalpe carati |yathā (1)(sarvākārajñatā nāsti tathā sarvākārajñatāpratibhā)sā vijñaptir api nāstīti carati vikalpe carati |yataś ca bodhisattvo mahāsattvo yathaiva sarvākārajñatān nopalabhate |tathaiva tatpratibhāsām api vijñaptin nopalabhate |na ca sarveṇa sarvaṃ tadvijñaptiṃ vipraṇāśayati |na cānyatra tadvijñapter anyaṃ kañcid dharmam upalabhate |abhā(2)(vataś ca tāṃ vijñaptiṃ na samanupaśyati |na cānyatra vijña)pter abhāvaṃ samanupaśyati |na ca tasyā vijñapter abhāva(ṃ)tayā vijñaptyā ekatvena samanupaśyati |na pṛthaktvena samanupaśyati |na ca tasyā vijñapter abhāvaṃ bhāvataḥ samanupaśyatu |nābhāvataḥ samanupaśyati |ebhiḥ kulaputrāḥ sarvākāraiḥ sarvavikalpair yo na vika(3)(lpayaty ayam avikalpadharmadhātur iti na samanupaśyati |)evam ayam praveśanayo ’vikalpasya dhātoḥ |evaṃ hi kulaputrā bodhisattvo mahāsattvo ’vikalpadhātupratiṣṭito bhavati |
§15 (asya kulaputrā dharmaparyāyasya udgrahaṇalekhanavācanād bahutaraṃ puṇyaṃ nanv eva gaṅgānadīvālukopamātmabhāvaparityāgasya nanv eva gaṃgānadīvālukopamalokādhātuparipūrṇaratnadānasya nanv eva gaṃgānadīvālukopamalpkadhātuparipūrṇatathāgatabiṃbakārāpaṇapuṇyaskandhasyeti |)
§16 atha khalu bhagavāṃs tasyāṃ velāyāṃ ime gāthe abhāṣata ||avikalpāsayo bhūtvā saddharme ’smin jinātmajaḥ | vikalpadurgaṃ vyatītya (4)(kramān niṣkalpam āpnute || 1 ||)(praśāntam acalaṃ 1 śreṣṭhaṃ vaśa)vartisamāsamaṃ 2 | avikalpasukhaṃ tasmād bodhisattvo ’dhigacchati || 2 ||
§17 idam avocad bahgavān āttamanā avikalpaprabhāsaś ca bodhisattvo mahāsattvaḥ sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandann iti ||
§18